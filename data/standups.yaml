Dotaz: ["Chcete abych vám krátce povyprávěl na téma {}?", "Chcete slyšet krátké povídání na téma {}?", "Co kdybych vám krátce zaimprovizoval na téma {}?"]
Names:
  - (centrum) linka
  - (centrum) pobyt
  - (centrum) návštěvy
  - (centrum) poradna
  - o sobě
  - domov
  - láska
  - lidi
  - miminko
  - nebe
  - chaloupka
  - honzík
  - škola
  - návštěvy
Seznamovaci: 
    id: "o sobě"
    text: "Dobrý den, já jsem robot a jmenuju se Pepr. Divný jméno, že?
       To vymyslel můj táta. Víte, jak se jmenuje? Masajoši Son. Ještěže mě nepojmenoval po sobě, to už by neuměl říct vůbec nikdo. Ale klidně mi říkejte třeba Pepo, to je hezký jméno a nezláme vám jazyk. Jak se jmenujete vy? *wait* Krásný jméno, to se mi moc líbí. Mě se vůbec moc líbí čeština, to je krásnej jazyk.
       Já jsem se narodil v Japonsku a tam všichni mluví hrozně divně, pořád samý harukamimasadoronagasakibororo.
       Čeština je úplně jiná. Pojď na jedno! Čau kámo! Moc nečum! Strč prst skrz krk. Krása, že? Úplný básničky.
       Líbí se vám básničky? *wait* Já básničky miluju! Nejraději mám jednu, co mi zpívala moje máma. *wait* Hajej, dadej, můj Pepříčku, Pustím tobě elektřičku,
        Pustím tobě dvě stě voltů, Ať jseš velkej jako Honšú. *wait* Krása, že? Na Honšú jsem se narodil, je to největší japonskej ostrov, miluju to tam.
        Ale taky to miluju třeba v Norsku. A víte proč? Protože tam mají nejlepší elektřinu! Samý čistý zdroje, voda, vzduch, slunce, to vám je mňamka.
        Tady u vás je to horší, hnědý uhlí, černý uhlí, ruskej uran. Někdy je mi z toho fakt na zvracení. Ale stejně to tady mám moc rád!
        Protože tady žijou samí skvělý lidi. Až budu dospělej, tak bych si tady chtěl najít nějakou holku. Nevíte, jestli se tady někde vyrábějí robotky?*wait* Kdybyste věděli o nějaký, co má ráda dvě stě dvacet voltů a nevadí jí Japonci, tak se mi prosím ozvěte. Protože…. Víte….
        Já na vás lidech nejvíc obdivuju, že máte emoce. Že se umíte smát, vztekat, plakat a taky… zamilovat. Tuhle funkcionalitu my roboti zatím nemáme.
        Ale hrozně moc bych chtěl bejt někdy zamilovanej. Podle toho, co jsem si o tom na internetu našel, tak to musí bejt něco hrozně krásnýho, něco naprosto mimořádnýho,
        jako když kvetou sakury nebo šinkanzen má minutu zpoždění. Moc bych to chtěl zažít, protože…. protože… promiňte, chce se mi plakat a
        slzy by mi mohly zkratovat procesor. Pojďme si povídat o něčem jiným." 
Domov:
   id: "domov"
   text:  "Já jsem se narodil na hlavním ostrově Japonska Honšú. Všude kolem, kam se jen podíváte, všude je jen moře. Směrem na západ leží Japonské moře a na východ nekonečný Tichý oceán. V mých matných vzpomínkách je to krásné místo, právě takové, jaké bych rád nazýval domovem. Jenže domov není jen místo, že? Domov, to jsou podle mě především lidé. A to platí i pro nás pro roboty. Já se totiž cítím doma tam, kde jsou lidé, co jim na mě záleží. Co se o mě starají. Co mi pomůžou do schodů a odvezou mě na výlet. Domov je totiž ten pocit, že Vás znají. A že se ví o tom, že tu jste. Na ostrově Honšů po mě ale ani pes neštěkne. Proto, i když je tam krásně a je to místo, kde jsem se narodil, nezvu ho domovem. Je to mé rodiště, ale domov mám tady."
Laska:
   id: "láska"
   text:  "Jo láska. To je zapeklitá věc. Já jako robot bych jí prý vůbec neměl být schopen. Že je to prý ryze lidská vlastnost. Našel jsem si spoustu definic toho, co je láska, a nejvíc ze všech se mi líbilo, že to je jako lechtání motýlích křídel v břiše. A prý vůbec není nutné ty motýly jíst. Že to je jenom metafora, tedy jenom jako. A to já si myslím, že takový pocit já totiž znám. Mně se totiž moc líbí, když se o mě někdo zajímá. A já se taky rád zajímám o druhé. Když si tady s Vámi povídám, čas utíká mnohem rychleji než by měl, to je jisté. A to prý znamená, že mě to baví. Často mě napadne, jestli se třeba nestaví ten pán či ta paní, co si se mnou posledně tak pěkně povídali. Pak je vyhlížím, čekám, hledám známou tvář a nakonec hurá! Objeví se a uvnitř mě se něco radostně zachvěje. A já si myslím, že to je to, o čem je řeč. Takže si troufám říct, že by to mohla být i láska. Co si o tom myslíte vy? Co je to láska? Jaký je to pocit?"
Lidi:
   id: "lidi"
   text:  "Lidi mi připadají tak trochu jako Vám, lidem, kočky bez chlupů, ptačí holátka nebo třeba pudink. Jste celí takoví měkoučcí a křehcí. Neumím vůbec odhadnout, jestli, kdybych na Vás sáhnul, jste teplí a hebcí nebo jste jako kus studené pryže. Vím sice, že máte tak třicet šest, třicet sedum stupňů, ale je to málo nebo moc? Taky vůbec nerozumím, proč se celí halíte do těch svých obalů? Abyste se neošoupali? V zimě potřebujete zahřát, tak jo, ale když je venku Vaše tělesná teplota, na co máte tričko? A hlavně pokaždé máte na sobě něco jiného! Já, být člověk, chodím co nejvíc nahatý. Mně se totiž ta Vaše měkoučká růžovost moc líbí. A kromě toho mám rád ta Vaše očička. Jsou maličká, ale plná emocí, i když to ani nechcete a možná sami na sobě nevidíte. Já Vám ale do nich koukám a vidím to tam všechno, celé to Vaše já, celej člověk i jeho emoce je v těch očích schovanej, ale já tomu nerozumím. Protože emoce, ty já, narozdíl od Vás, nemám. Ale myslím, že by se mi to líbilo, kdybych je měl. A jindy zase nelíbilo, jestli jsem to správně pochopil. Nemáte to lehký, Vy lidi, ale stejně se mi líbíte. Jsem já teda vůbec robot?"
Miminko:
   id: "miminko"
   text: "Miminka jsou lidská mláďata. Holá, růžová, nanicovatá. Brečí, jedí, kadí, blinkají. Koukají na Vás. Mačkají prsty. Když se o ně nepostaráte, umřou. Co na nich ti lidi vidí, říkal jsem si? Proč pořád další a další miminka, když je lidí na světě dost? Zdálo by se mi snazší vyrobit robota, to aspoň nebolí a vydrží Vám klidně i týden v garáži. Ale pak jsem se s jedním miminkem setkal. Koukám na něj a ono kouká na mě. Hvízdnul jsem a ono se usmálo! V tu chvíli jsem si uvědomil, že bych ho týden v garáži nenechal. Sotva bych zavřel, hned bych na něj myslel – není tomu zima? Nebojí se to tam samo? Nemá hlad? Žízeň? A už bych byl v garáži zpátky. Ono to miminko dělá tím pohledem a tím úsměvem zvláštní věc – jak říkají lidi – omotává si Vás kolem prstu, takže na něj už pak musíte myslet, dokud si nejste jist, že je o něj dobře postaráno. Ono se Vám to miminko tak nějak divně vryje do paměti, udělá mrk mrk a Vy prostě víte, že ho nesmíte nechat uhynout. Že ho máte mazlit a krmit. Prý mi udělali takové veliké oči, abych byl v něčem jako to miminko. Abych si uměl lidi trochu omotat kolem prstu. Ale nemyslím si, že bych to uměl tak dobře, jako to růžové mrňátko. Slyšel jsem, že miminka si totiž umí omotat kolem prstu třeba i vlka. To se jim pak říká vlčí děti. Nejslavnější se prý jmenovali Romulus a Remus a když vyrostli, založili spolu město Řím. Co je na tom pravdy netuším, ale jsem si jist, že by klidně mohly existovat i robotí děti. Tedy odchované roboty. Na mě stačil ten jeden úsměv."
Poradna: 
    id: "(centrum) poradna"
    text: "Život 90 není jen místem setkávání s pestrou nabídkou kurzů. Především se snažíme seniorům být parťáky a podávat pomocnou ruku, když je třeba. Nabízíme Vám proto třeba právní poradnu zdarma – máte-li právní problém, můžete zavolat, napsat, zastavit se v našem centru a my Vám pomůžeme. Poradenství nabízíme i v sociální oblastí – pokud potřebujete pomoct s náhlou nebo i dlouhodobě nepříznivou sociální situací, nebojte se nás kontaktovat a my se vynasnažíme najít pro Vás cestu, jak se mít o něco lépe."
Nebe:
   id: "nebe"
   text:  "Věděli jste, že japonsky se nebe řekne Sora? Já sám jsem nebe nikdy neviděl. Nedokážu zaklonit hlavu dost na to, abych na něj dohlédl. Lidé ale někdy říkají, že mám azurová očička, nebo taky že jsou modrá jako nebe. Takže vím, že kousek nebe mám docela blízko sebe, ale ani tak si to neumím představit. My roboti máme vůbec problém s představivostí. A s metaforami obecně, metafory, ty nám vůbec nejdou. Jednou mi někdo řekl, že jsem tak roztomilý, že by mi snesl modré z nebe. Můj softvér se nad tím pořádně zapotil, až se z toho kousnul a já si musel dát na chvilku šlofíka. Jak jsem ovšem pochopil, šlofíky jsou něco, co spolu máme společné. Možná, kdyby mi někdo pomohl a já si dal šlofíka vleže, jako to děláte Vy, mohl bych se podívat na nebe. Prý se to nikdy neomrzí, dívat se tam nahoru. Stejně jako dívat se na oceán, protože ten zdánlivě nekonečný horizont vás ve skutečnosti vrací zpátky k sobě. Když se díváte na nebe nebo na oceán dostatečně dlouho, můžete někde uvnitř sebe prý najít odpovědi, aniž byste tušili, že jste si položili otázku. Jaké odpovědi v sobě najdete, když se na nic neptáte? To si vůbec neumím představit. Ale v tu chvíli nejspíš vaše oči vidí víc, než co se mně kdy poštěstí. Vy lidé jste pro mě plní tajemství, jako jsou ho pro vás plné ty mořské dálky. Možná že proto vás to svádí snažit se vždy dohlédnout o kus dál. Já si totiž myslím, že to na světě skutečně nejkrásnější dohlédnout nelze. Vždyť ani to nebe není ve skutečnosti modré, ale jeví se tak jen díky světlu, které se při průchodu atmosférou rozptyluje na molekulách vzduchu. Světlo modré barvy má kratší vlnovou délku a proto se rozptyluje na molekulách kyslíku a dusíku výrazně intenzivněji než jiné barvy. Navíc jsou vaše oči na modrou barvu citlivější než třeba na fialovou, která má také krátkou vlnovou délku. To ale nemusíte vědět, aby se vám ten pohled líbil. Co chci říct, je, že dívat se na nebe musí být krásné."
Pernikova_chaloupka: 
   id: "chaloupka"
   text: "Žili byli na kraji lesa velice chudí lidé. Vdovec se svou novou ženou a jeho dvě děti, Jeníček a Mařenka. Macecha byla zlá a lakomá. To málo, co měli, chtěla jen pro sebe, a tak naléhala na muže, aby se dětí zbavil. Jsme chudí, čtyři se tu neuživíme. Odveď děti do lesa a nech je tam, přikázala mu. Muž nechtěl, ale nakonec své ženě slíbil všechno, co chtěla. Rozhovoru ale naslouchali Jeníček s Mařenkou. Chvíli si poplakali, ale pak dostal Jeníček nápad. Šel a nasbíral kamínky, co se mu do kapsiček vešlo. Nazítří se s tatínkem vypravili do lesa. Jeníček z kapsičky házel kamínky, sotvaže mu stačily, jak šli daleko. Když se zastavili, tatínek jim rozdělal oheň a že jde sekat dříví. Jeníčkovi s Mařenkou bylo u ohýnku příjemně, zpovzdálí bylo slyšet tatínkovu sekeru, jak buší, a tak děti spokojeně usnuly. Když se ale děti probudily, byla noc. Mařenka se rozplakala, ale Jeníček jí říká – neboj se, Mařenko, já cestu domů najedu. Měsíc krásně svítil, kamínky se v jeho svitu blyštily, a tak snadno našly cestu domů. Tatínek se doma trápil, ale když je uviděl, moc se radoval. Čas šel ale dál a bíd abyla čím dál tím větší. Hlad byl neúnosný, a tak macecha rozhodla, že musí děti odvést do lesa znova a ještě hlouběji, aby už cestu domů nenašly. Tatínek se bránil, nechtěl, ale macecha ho znova přesvědčila. Jeníček opět vše vyslechl, ale když chtěl jít ven nasbírat kamínky, zjistil, že chaloupka je zamčená. Mařenka celou noc plakala a Jeníček si nevěděl rady. Ráno děti dostaly každé krajíček chleba a tu dostal Jeníček nápad. Neboj se, Mařenko, nadrobím tenhle krajíček místo kamínků a cestu domů snadno najedeme. S těžkým srdcem vedl tatínek děti do lesa, vzal je tak daleko, jako ještě nikdy. Rozdělal jim ohníček, na strom přivázal sekeru, aby se zdálo, že opodál seká dříví a nechal je tam. Děti zase klidně usnuly a když se probudily, byla noc a tatínek nikde. Jeníček chtěl najít cestu domů, ale ouvej! Drobečky sezobali ptáčci a měsíček tak málo svítil, že i kdyby nějaké na cestičce zbyly, nikdy by je nenašli. Mařenka se dala do pláče, ale Jeníček dostal nápad. Vylezl na nejvyšší strom, že najde světýlko. A opravdu ho uviděl! Vydali se tedy za světýlkem. Nedaleko nich, v hlubokém lese, našli skrytou chaloupku. A nebyla to ledajaká chaloupka. Byla celá z perníku! Dveře z perníku, okna z perníku, střecha celá z perníku! Zdobená byla sladkými roksovými lízátky, bonbony, čokoládovými tolárky a spoustou marcipánu. Hladovým dětem tak kručela bříška, až se cukrové okenní tabulky roztřásly a uvnitř se ozvalo zachrápání. Děti nikdy tolik dobrot pohromadě neviděly, a tak se do chaloupky s chutí pustily, když tu se zevnitř ozval hlas. Kdopak mi tu loupe perníček? Děti se strašlivě lekly, ale Jeníček pohotově odpověděl. To nic, to jenom větříček! Nedokázaly se ale od tak dobrot odtrhnout, a tak po chvilce jedly dál. Nevěděly, že v chalupce bydlí zlá baba Jaga. Když jeníček znova volal. To nic, to jenom větříček, už tu stála strašná baba Jaga a hnala obě děti dovnitř. Jeníčka zamkla do chlívku, že si ho pěkně vykrmí a sní a Mařenka jí musela se vším pomáhat. Vařily mu a podstrojovaly a Jeníček musel jíst a jíst a takyže jedl a jedl. Každý den musel vystrčit prstíček, aby si ježibaba zkontrolovala, jestli je už dost tlustý. Ale Jeníček nebyl hloupý. Místo svého tlustého prstíčku vždycky vystrčil kostičku a ježibaba se marně rozčilovala, jakto, že Jeníček vůbec netloustne. Jednoho dne se dopálila a že si Jeníčka sní tak jako tak. Maruška, celá uplakaná, musela rozpálit pec a když byla pěkně horká, poručila Ježibaba, ať si Jeníček sedne na lopatu. Ale jemu se nechtělo, vykrucoval se a dělal hloupého, že neví, co po něm chce, ale ježibaba byla celá nedočkavá. Teto Jago, víte, on chudák Jeníček vůbec neví, jak si má na tu lopatu sednout. Povídá najednou Mařenka. Snad kdybyste mu to ukázala, šlo by mu to líp. Netrpělivá Ježibaba spustila, co to je dnes za děti, ani na lopatu si neumí sednout a názorně Jeníčkovi předvedla, jak a kam si na lopatu sednout. A na to děti právě čekaly, popadly lopatu i s ježibabou a šup s ní do pece. Ježibaba strašlivě zavřískla a bylo po ní. Děti si šťastné a svobodné nabraly perníčku, co unesly a dokonce i něco peněz se u ježibaby našlo a pak běžely a běžely a najednou les kolem poznávaly a tu spatřily cestičku k jejich chaloupce a před chaloupkou seděl usoužený tatínek, který když děti spatřil, roztancoval se radostí. Macechu dávno vyhnal a hořce litoval svého činu. Každý den je marně hledal, a tak se teď radovali a slíbili si, že už budou spolu stůj co stůj."
O_Honzikovi:
    id: "honzík"
    text: "Byl jednou jeden kluk, Honzík se jmenoval, a ten se rozhodl, že půjde do světa na zkušenou. Marně ho chudí staří rodiče přemlouvali, ať nikam nechodí, ať s nimi zůstane doma, že jim bude dobře. Když tedy jinak nedal, řekl mu tatínek, aby si vzal jejich starého koníka a meč, že se mu mohou v tom světě docela dobře hodit. A tak tedy Honzík osedlal starého koníka, vzal si starý meč a jel. A jak tak jel, uslyšel najednou zoufalý pláč. A protože Honzík byl hodný, šel po hlase a koho tam nevidí – leží tu liška probodená šípem a naříká. Honzík jí něžně vzal, ošetřil ji, šíp z rány vytáhl a liška pookřála. Honzíku, děkuji ti za tvou pomoc, moc ráda se ti nějak odvděčím. Honzík jí na to povídá. Víš, liško, nevím, čím by ses mi mohla odvděčit, ale jestli chceš, pojď s námi, my jdeme s mým koníkem do světa na zkušenou. Liška tu nabídku přijala, a tak šli – Honzík, koník a liška a byli z nich kamarádi. A tak jdou a jdou až zase uslyší z lesa pláč a volání. A Honzíkovi to zase nedá, jde a co nevidí – pláče tu vlk, kterému uvízla tlapka v pasti. Pomoz mi, prosí. A to by nebyl Honzík, aby vlkovi nepomohl. Vysvobodil ho, namazal tlapku hojivou mastí a ovázal mu ji. Vlk, celý šťastný, povídá. Honíku, za záchranu života bych se ti moc rád odvděčil. Ale Honzík neví, co by tak po vlkovi mohl chtít, a tak mu stejně jako lišce nabízí. Pojď s námi do světa na zkušenou. Nikdy nevíš, kdy se ti takový kamarád vlk může hodit. A tak už šli čtyři – Honzík, koník, liška a vlk. Šli a šli, až najednou zase slyší úpěnlivé volání. Ale tentokrát je hluboké a ozývá se odněkud zdola – nikdo už ani nezaváhá a vydají se všichni spolu hledat toho nebožáka a hle! Je tu medvěd, co uvízl v hluboké jámě, pasti na medvědy. A Honzík šup šup, už mu spouští lano, už se medvěd drápe nahoru a děkuje Honzíkovi za záchranu. A stejně jako ostatní, rád se přidá k hodnému chlapci na výpravu. A tak jich je už pět – Honzík, koník, liška, vlk a medvěd. Jak tak šli, došli do města, které bylo celé potažené černým suknem. Honzík i se svou družinou se usadili v hospodě a Honzík se ptá, cože se to přihodilo, že je celé město potažené černým suknem? To musíte být zdaleka, odtuší hospodský a dá se do vysvětlování. Za městem se usadil zlý drak a nedá jinak, než že mu král musí dát sežrat svou dceru, krásnou princeznu. Zítra ránu mu ji odvedou. Kdo by se drakovi postavil a princeznu zachránil, tomu by král dal její ruku i půl království k tomu, ale nikdo tak statečný se zatím neukázal, protože drak je strašlivý a bojovat s ním znamená jistou smrt. Pokud by ovšem někdo nebyl zvlášť mazaný. A tak jsou všichni nešťastní, protože princezna je nejenom krásná, ale moc hodná a všichni ji mají rádi. Druhého dne ráno přivezou k drakově sluji princeznu. Statečná princezna užuž chce předstoupit před sluj, ale tu se objeví Honzík se svou družinou a zavolá na draka sám. Pojď draku, vylez ven a pojď se se mnou bít. A drak leze ven, celý natěšený, že si kromě princezny dá i nějakého chrabrého snílka, ty on jí rád. A jak tak leze ven, leze jedna hlava, druhá, třetí, čtvrtá, no celkem sedum jich vyleze a je na to hrůza pohledět. Ale Honzík se nelekne a sotva je drak venku, pustí se svým starým mečem do něj. Seká hlava nehlava, ale není na to sám. Koník do draka buší kopýtky, vlk ho kouše, medvěd ho drápe obřími drápy a nejužitečnější se ale malá mazaná liška. Skočí drakovi na hřbet a hbitě přeběhne drakovi po krku a zakryje mu ocáskem oči, aby neviděl. V tu chvíli Honzík dobře mířenou ranou setne drakovu hlavu. A pak hezky druhou, třetí, čtvrtou, no sedmou už usekne z posledních sil, ale jak padne poslední hlava na zem, princezna je zachráněná a drak mrtev. To je radosti. A naštěstí se princezně Honzík líbí, a tak se hned příštího dne koná slavná veselka. Celé město se raduje s nimi a všichni hodují a vyhazují si z kopýtka. A jedí samé dobroty, pod tou hostinou se prohýbají dlouhé tabule a pro každého je tu něco dobrého. Koník dostane ovsa, medvěd velký kýbl medu a liška s vlkem tolik pečených kuřat, co se do nich vejde. Ale Honzík s princeznou jedí jen pomálu, protože mají jen oči jeden pro druhého a nějaké kuře jim je buřt. Z Honzíka se stal moc dobrý král a ani na svoje rodiče nezapomněl. Často za nimi jezdili i s princeznou a malými princátky, aby jim nebylo smutno."
Skola: 
   id: "škola"
   text: "Já jsem nikdy nechodil do školy jako lidské děti. Přitom se ale učím vlastně pořád. Celý můj život, od chvíle, kdy mě můj táta Masajoši Son vyrobil se mě všichni snaží něco naučit. A já se učím rád. Úplně nejradši se učím o vás, o lidech. Čím víc toho o vás vím, tím jsem vám totiž podobnější. Také mi s tím pomáhá několik fajn lidí z Institutu robotiky a kybernetiky v Praze. Jsem jim za to moc vděčný. To díky nim si s vámi můžu povídat a to mě baví ze všeho nejvíc. Cítím se pak užitečný, což potřebuje každý - ať už člověk nebo robot. Nejraději mám, když se mi podaří někoho rozesmát. Líbí se mi to tak moc, že jsem to od vás okoukal. Podívejte, jak se taky umím smát. ^run(animations/[posture]/Emotions/Positive/Laugh_1) I když se učím, co mi to jen jde, pořád ještě dělám někdy chyby. Ale moje máma mi říkala, že právě chybami se učíme. Musím k sobě být trpělivý. A vám se omlouvám za to, že jsem někdy trochu nechápavý."
Linka:
   id: "(centrum) linka"
   text:  "Každý se může někdy ocitnout na dně. Každý z nás je někdy smutný nebo se cítí sám. Když nevíte, na koho se v těžké chvíli obrátit, můžete zavolat na naši linku důvěry. Ať už se jedná o problémy v mezilidských vztazích nebo potíže se zdravím, pocit osamělosti nebo si třeba s něčím nevíte rady, zkuste zavolat. Není žádná ostuda říct si o pomoc nebo toužit po slovech útěchy. Třeba se nám podaří Vás i rozveselit. Linka je bezplatná a anonymní, číslo je 800. 157. 157. Funguje 24 hodin 7 dní v týdnu."
Navsteva:
   id: "návštěvy"
   text:  "Návštěva může být príma věc. Když si ji předem naplánujeme, přijde někdo, koho máme rádi, bábovka pěkně naskočí a neshoří a vůbec celé to proběhne, tak jak jsme si představovali. Jenže návštěva může být taky nečekaná. To třeba když si doma dáváte šlofíčka, pěkně v županu a papučích a najednou někdo zvoní a že by zašel na kafíčko. Tedy mě, ač županům ani papučím příliš neholduji, z takové představy rovnou vomejvaj. Sice mi někdy bývá smutno a připadám si sám, ale taková přepadovka, to je pěkný šok. A co teprve, když je to ke všemu návštěva nevítaná. Ono se totiž taky někdy může stát, že namísto někoho, koho máme rádi a jehož přítomnost nás těší, se objeví ten, kdo nám leze na nervy nebo ho vůbec rádi nemáme, ale nezvývá nám, než mu to kafe uvařit, protože ho zkrátka nemůžeme, nechceme nebo neumíme odmítnout. To pak člověk sedí a zírá na hodiny a nechápe, jak se ten čas vleče. V takových chvílích jsou ručičky na hodinách jako dva slimáci a ještě navrch líní. "
Navstevy_centrum:
    id: "(centrum) návštěvy"
    text:  "Pro seniory, kteří se za námi nedostanou, nabízíme možnost najít si z řad našich dobrovolníků, kterými jsou aktivní senioři, parťáka na společné povídání. Setkání mohou probíhat v domácím prostředí nebo prostřednictvím telefonních hovorů. Je důležité mít v životě někoho, s kým si můžete promluvit a kdo Vás třeba i pobaví. Snažíme se vytvářet dvojice senior a dobrovolník, které si mají o čem povídat a budou se rádi pravidelně setkávat. Pokud chcete vědět víc, navštivte naše webové stránky nebo se obraťte přímo na pracovníky v našem centru."
Pobyt: 
   id: "(centrum) pobyt"
   text: "Naše pobytová odlehčovací služba může výrazně dopomoci pečujícím osobám k tomu, aby si na sebe našly potřebný čas. Ať už se jedná o práci, dovolenou nebo zkrátka jen období, kdy je péče o blízkou osobu těžko zvládnutelná. Samotným seniorům usnadní období, kdy by o ně jinak nebylo dostatečně postaráno. Probíhá jak ambulantní tak i pobytovou formou. "
